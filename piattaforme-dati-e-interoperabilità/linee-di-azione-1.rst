.. _linee-di-azione-1:

Linee di azione
===============

LAd1 - Dotarsi di una governance del ciclo di vita dei dati
-----------------------------------------------------------

**Tempi**

gennaio - dicembre 2020

**Attori**

Comune, Fornitori IT

**Descrizione**

Formalizzare e rendere operativa una governance dei dati prodotti e
raccolti dal Comune di Trento lungo tutto il loro ciclo di vita: dalla
raccolta, all’elaborazione ed offerta per finire con la cancellazione.
Il perimetro riguarda tutte le informazioni tradizionalmente
disponibili, provenienti tipicamente dai gestionali anche in
outsourcing, e i dati di nuova generazione come quelli prodotte *real
time* attraverso sensoristica fisica (IoT) o attraverso l’analisi
semantica di documenti e *feed* social.

La governance dovrà superare l’attuale struttura a “silos” per
valorizzare il patrimonio informativo nel suo complesso al fine di
consentire la creazione di sistemi di supporto alle decisioni evoluti,
nonché di potenziare il ruolo del Comune come hub informativo che tutti
gli stakeholder interessati possono consumare.

La governance, che interesserà anche i dati prodotti e raccolti dai
fornitori di servizi digitali, coinvolgerà questi ultimi definendo in
particolare l’approccio da utilizzare in fase di contrattuale.

Come previsto dall’azione `LAd4 - Promuovere la nascita di un ecosistema
dati-applicativo
pubblico-privato <#lad4---promuovere-la-nascita-di-un-ecosistema-dati-applicativo-pubblico-privato>`__
nella governance prevedere anche la costituzione di un obbligo, a fronte
di concessioni per opere infrastrutturali di interesse pubblico, al
soggetto concessionario di fornire dati e/o servizi digitali di
interesse pubblico che possano anche essere rese disponibili sul Digital
Hub.

**Risultati**

Governance in atto a dicembre 2020.

LAd2 - Adozione del DigitalHub
------------------------------

**Tempi**

gennaio 2020 - dicembre 2023

**Attori**

Comune, Provincia autonoma di Trento, Trentino Digitale, FBK

**Descrizione**

Si adotta la piattaforma DigitalHub sviluppata da FBK come strumento per
descrivere, integrare, esporre e rendere interoperabili dati e servizi
provenienti da sorgenti e sistemi eterogenei, interni ed esterni,
pubblici o privati. In particolare il DigitalHub consentirà di:

-  integrare e gestire informazioni e sorgenti eterogenei. Questa
   possibilità si riferisce ai dati di natura e formati diversi (dati
   geografici, tabellari, etc.); dati che provengono sia da sorgenti
   standardizzate ed interoperabili (es., servizi Web, dati in formato
   aperto) che da sorgenti legacy e non-standardizzate (es., RDBMS, file
   locali, sistemi proprietari), includendo i dati provenienti da
   sensori e dispositivi nel dominio dell’Internet delle cose (IoT);

-  disporre di strumenti e componenti necessari per l’analisi,
   l’elaborazione, l’aggregazione, e la visualizzazione delle
   informazioni gestite nella piattaforma. Tali strumenti permettono di
   affrontare problemi caratterizzati da complessità differenti e da
   quantità dei dati diverse, fornendo delle soluzioni avanzate e
   innovative;

-  esporre, anche applicativamente, in modo sicuro e controllato dati,
   informazioni e servizi integrati utilizzando protocolli standard e
   aperti.

Questa azione è complementare a `LAa2 - Adozione di un modello di
interoperabilità <#laa2---adozione-di-un-modello-di-interoperabilità>`__.

**Risultati**

Piattaforma disponibile a dicembre 2023.

LAd3 - Adozione dei *shared services* e delle piattaforme abilitanti
--------------------------------------------------------------------

**Tempi**

Azione continua

**Attori**

Comune, Provincia autonoma di Trento, Trentino Digitale, FBK

**Descrizione**

Le piattaforme abilitanti e i *shared services* sono soluzioni che
offrono funzionalità fondamentali, trasversali e riusabili nella
digitalizzazione di servizi, processi e procedimenti. Vengono offerte
centralmente (SPID, PagoPA, ANPR, PDND) che a livello di ecosistema
trentino (AdC, MyPay, PiTre, ecc.) e sollevano alla necessità di dover
realizzare ex novo funzionalità, riducendo i tempi e i costi di
realizzazione dei servizi e garantendo maggiore sicurezza.

Il Comune di Trento adotta, dove disponibili, le soluzioni rese
disponibili sia a livello nazionale che a livello territoriale e rende
disponibili le proprie piattaforme e i propri *shared services*
all’ecosistema territoriale.

**Risultati**

Adozione delle piattaforme abilitanti e dei *shard services*
disponibili.

LAd4 - Promuovere la nascita di un ecosistema dati-applicativo pubblico-privato
-------------------------------------------------------------------------------

**Tempi**

gennaio 2020 - dicembre 2023

**Attori**

Comune, Provincia autonoma di Trento, Enti e Attori economici del
territorio

**Descrizione**

Realizzare il modello del Comune come “Hub digitale” di dati e servizi
IT che possano essere offerti e consumati da attori diversi, siano essi
pubblici o privati. Il Comune di Trento diventa un facilitatore ed un
regolatore di tutti gli attori pubblici e privati interessati a mettere
a fattor comune,a rendere disponibili o a consumare dati e servizi.
L’adesione di un soggetto all’ecosistema implica la sua disponibilità ad
alimentarlo attraverso dati e/o servizi prodotti dal medesimo.

Prevedere la costituzione di un obbligo, a fronte di concessioni per
opere infrastrutturali di interesse pubblico, al soggetto concessionario
di fornire dati e/o servizi digitali di interesse pubblico che possano
anche essere rese disponibili sul Digital Hub realizzato con `LAd2 -
Adozione del DigitalHub <#lad2---adozione-del-digitalhub>`__.

La natura trasversale dell’azione rispetto agli stakeholders deve essere
realizzata in collaborazione con gli altri enti territoriali secondo
`LAe1 - Rafforzare la cooperazione e la sinergia con l’ecosistema IT
della PA
trentina <#lae1---rafforzare-la-cooperazione-e-la-sinergia-con-lecosistema-it-della-pa-trentina>`__.

**Risultati**

Pubblicazione ed esercizio di un portfolio di servizi digitali pubblici
e privati.
