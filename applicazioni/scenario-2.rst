.. _scenario-2:

Scenario
========

Come nel caso delle infrastrutture, l’indirizzo dato da AGID attraverso
le Circolari, il Piano Triennale e il `Modello di cloud per la
PA <https://docs.italia.it/italia/piano-triennale-ict/cloud-docs/it/stabile/index.html>`__
orienta nella direzione del *cloud first* ed in particolare invita ad
applicare la preferenza *SaaS First* , ovvero indirizzare la propria
scelta sui servizi SaaS già presenti e attivi nel Marketplace Cloud, se
conformi alle necessità dell’amministrazione.

Per gli stessi motivi anche le applicazioni o i servizi sviluppati
in-house dovranno essere realizzati per essere compatibili e sfruttare
nel migliore dei modi la flessibilità e l’economicità delle
infrastrutture cloud realizzate con `LA02 - Realizzazione del data
center in cloud <#la02---realizzazione-del-data-center-in-cloud>`__, con
particolare riferimento alla scalabilità, alla disponibilità e
all’orchestrazione e integrazione di servizi che possano essere erogati
anche da soggetti esterni al Comune di Trento.

Nel corso del 2019 si è iniziato informalmente un cammino comune con i
principali attori dell’ecosistema pubblico dell’ICT trentino per
adottare, insieme, gli stessi modelli e gli stessi strumenti in modo
tale da mettere a fattor comune esperienza, formazione ed eventualmente
personale.
