Il contesto
===========

L'\ `Agenda digitale
europea <https://eur-lex.europa.eu/legal-content/IT/TXT/?uri=LEGISSUM%3Asi0016>`__
è uno dei 7 pilastri della Strategia “Europa 2020”, che indica gli
obiettivi di crescita dell’UE fino al 2020. Lo scopo dell’Agenda
digitale europea è fare leva sul potenziale delle tecnologie ICT per
favorire innovazione, progresso e crescita economica, avendo come
obiettivo principale lo sviluppo del mercato unico digitale.

L’Italia ha sviluppato una propria Agenda digitale attraverso diversi
strumenti di visione generale quali

-  il `documento di Strategia per la crescita digitale
   2018-2020 <http://presidenza.governo.it/GovernoInforma/documenti/piano_crescita_digitale.pdf>`__

-  la `Strategia italiana per la banda
   ultralarga <http://bandaultralarga.italia.it/piano-bul/strategia/>`__

ed alcuni strumenti e provvedimenti dedicati alla Pubblica
Amministrazione quali:

-  il
   `CAD <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/>`__
   o Codice dell’amministrazione digitale

-  il `Piano Triennale <https://pianotriennale-ict.italia.it/>`__ per
   l’informatica nella pubblica amministrazione e le
   `scadenze <https://docs.italia.it/italia/piano-triennale-ict/pianotriennale-ict-doc/it/2019-2021/13_indicazioni-per-le-pubbliche-amministrazioni.html#agenda-scadenze-pt>`__
   che da esso nascono;

-  la costituzione del **Dipartimento per la Trasformazione Digitale**

La Provincia Autonoma di Trento ha definito il proprio percorso con le
delibere “Trentino Digitale: contesto e attività del processo di
digitalizzazione del sistema pubblico trentino“ [1]_. In essa:

-  si promuove il ruolo di PAT come soggetto aggregatore territoriale
   rispetto alle iniziative di sistema a livello nazionale od europeo in
   una visione d’insieme e sinergica con l’Agenzia per l’Italia digitale
   (AGID) e gli enti del territorio sul tema dell’amministrazione
   digitale;

-  promuove un modello strategico architetturale di evoluzione del
   sistema informativo della PA orientato a superare l’approccio “a
   silos” e considerare le esigenze dei cittadini e delle imprese come
   punto di partenza per la realizzazione dei servizi digitali, in
   accordo con quanto indicato nel Piano Triennale per l’Informatica
   2017-2019;

Con la delibera “Istituzione del Comitato per la digitalizzazione della
pubblica amministrazione trentina in luogo dei Comitati Guida e Tecnico
del progetto Protocollo Informatico TREntino (P.I.TRE).” [2]_ la
Provincia autonoma di Trento ha poi costituito lo strumento
organizzativo decisionale, composto dai rappresentanti degli enti
territoriali, che ha tra i suoi compiti quello di definire una roadmap,
in ottica sinergica, di realizzazione per la convergenza dei servizi on
line nei confronti dei cittadini.

Nel corso del 2019 hanno avuto luogo diverse iniziative informali fra i
principali attori dell’ecosistema pubblico dell’ICT trentino - Provincia
autonoma di Trento, APSS, FBK, Trentino Digitale - volte ad
intraprendere un cammino comune rispetto ai significativi cambiamenti
che il `Piano Triennale <https://pianotriennale-ict.italia.it/>`__
chiede ad ogni pubblica amministrazione di compiere.

.. toctree::
  :maxdepth: 3
  :caption: Indice dei contenuti

  il-contesto/indicatore-desi.rst
  il-contesto/il-comune-di-trento-e-trento-smart-city.rst
  il-contesto/il-comune-di-trento.rst

.. [1]
   Delibera della giunta provinciale n° 205 del 16/2/2018

.. [2]
   Delibera della giunta provinciale n° 213 del 16/2/2018
