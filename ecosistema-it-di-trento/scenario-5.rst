.. _scenario-5:

Scenario
========

Il Comune di Trento collabora attivamente con la PA del territorio, gli
enti di ricerca e l’Università sia in servizi ICT erogati o in
sperimentazione, sia in progetti a finanziamento EU.

Nella città esistono anche molte realtà private che in questi anni sono
cresciute e hanno trovato spazi di mercato e luoghi di espansione e che
nel corso del 2019 hanno partecipato agli Stati Generali dell’ICT
promosso dal Comune di Trento.

È opinione condivisa tra chi si occupa di innovazione che è decisivo,
per avere successo, fare rete e mettere in sinergia competenze e
capacità distribuite su realtà diverse; in questo contesto anche le
azienda private sono interlocutori preziosi per contribuire al bene
della città.
