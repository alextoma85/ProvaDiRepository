.. _scenario-3:

Scenario
========

In un momento storico nel quale la minaccia cibernetica cresce
continuamente in quantità e qualità e i servizi informatici e telematici
erogati dalla Pubblica Amministrazione diventano sempre più cruciali per
il funzionamento del sistema Paese, la sicurezza informatica riveste un
ruolo fondamentale in quanto garantisce non solo la disponibilità,
l’integrità e la riservatezza delle informazioni proprie del Sistema
informativo della Pubblica Amministrazione, ma anche la resilienza della
complessa macchina amministrativa. Essa è inoltre direttamente collegata
ai principi di privacy previsti dall’ordinamento giuridico [1]_.

Garantire la sicurezza informatica significa però anche garantire a
ciascuno la disponibilità e, quando previsto, il controllo di tutte e
sole le informazioni cui egli deve avere accesso. Questo principio è
stato rafforzato con l’adozione del GDPR, il regolamento europeo per la
protezione dei dati personali, che obbliga un ripensamento nella
modalità di progettazione dei sistemi.

.. [1]
   Dal capitolo “Sicurezza” del Piano triennale per l’informatica nella
   pubblica amministrazione
