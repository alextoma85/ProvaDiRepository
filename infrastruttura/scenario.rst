Scenario
========

L’indirizzo dato da AGID attraverso le Circolari, il Piano Triennale e
gli incontri territoriali orienta nella direzione del *cloud first*,
cioè del cloud come paradigma di riferimento per le infrastrutture e le
applicazioni. È in corso da parte di AGID la definizione dei PSN (Poli
strategici nazionali) e già avviata la qualificazione delle
infrastrutture (CSP, servizi IaaS, PaaS e SaaS) verso i quali si dovrà
convergere per arrivare ad un consolidamento delle infrastrutture di
data center.

A livello territoriale è in corso un confronto con i principali attori
(Provincia autonoma di Trento, Trentino Digitale, FBK, APSS) per
adottare strategie e strumenti comuni di migrazione ed esercizio di
ambiente *cloud*.

La suddivisione delle reti intranet fra il Servizio Innovazione
(intranet) e il Servizio opere di urbanizzazione primaria (rete tecnica
dei sottoservizi) contrasta con la situazione emergente di forte
integrazione fra lo strato sensoristico e la parte applicativa. Allo
stesso modo è ormai anacronistica la situazione di divisione, fisica e
gestionale, del parco macchine di data center.
