.. _linee-di-azione-4:

Linee di azione
===============

LAc1 - Aggiornamento delle competenze e delle conoscenze dell’ufficio RTD
-------------------------------------------------------------------------

**Tempi**

gennaio 2020 - dicembre 2021

**Attori**

Comune (Servizio Innovazione e servizi digitali, Servizio Personale,
Direzione Generale), Trentino Digitale, FBK, AGID

**Descrizione**

In base al piano di migrazione al cloud `LA01 - Migrazione al
Cloud <#la01---migrazione-al-cloud>`__ estendere un piano formativo ed
informativo che consenta al personale del Servizio Innovazione e a
coloro che sono coinvolti trasversalmente e in prima persona nel
processo di digitalizzazione di adeguare le proprie conoscenze - anche
tecnologiche - e le proprie competenze rispetto al tema del digitale.

È importante prevedere anche una serie di interventi volti a far
emergere o sviluppare i soft skill, non tecnologici come l’inclinazione
all’innovazione e al cambiamento, la capacità di lavorare in rete anche
fuori dal perimetro comunale.

Questo percorso, per quanto possibile, dovrebbe essere messo a fattor
comune, anche per una questione sinergica ed economica, con gli altri
attori dell’ICT pubblico presenti sul territorio.

**Risultati**

Ufficio RTD aggiornato con le competenze necessarie entro dicembre 2021.

LAc2 - Aggiornamento delle competenze e conoscenze del personale del Comune di Trento
-------------------------------------------------------------------------------------

**Tempi**

gennaio 2020 - dicembre 2023

**Attori**

Comune (Servizio Innovazione e servizi digitali, Servizio Personale,
Direzione Generale)

**Descrizione**

Il personale del Comune di Trento deve poter dare il proprio contributo
al processo di digitalizzazione in corso e devono poter dare risposte
concrete alle domande che nascono nel loro lavoro quotidiano anche dai
cittadini che pongono dei quesiti rispetto ai servizi in erogazione.

Perché questo avvenga è necessario che il personale conosca i fondamenti
del CAD, le declinazioni operative interne all’amministrazione (come ad
esempio il documento digitale), i diritti e doveri digitali di cittadini
ed imprese e gli strumenti digitali che dal CAD nascono e che chiediamo
a cittadini ed imprese di utilizzare.

Per questo è opportuno che venga definito un piano formativo
continuativo (aggiornato ogni anno) mirato a dotare il personale del
Comune di Trento delle necessarie competenze e conoscenze digitali.

**Risultati**

Personale del Comune di Trento aggiornato con le competenze necessarie
entro dicembre 2023

LAc3 - Sviluppare le competenze digitali della cittadinanza
-----------------------------------------------------------

**Tempi**

gennaio 2020 - dicembre 2023

**Attori**

Comune (Servizio Innovazione e servizi digitali, Gabinetto e pubbliche
relazioni, Direzione Generale), Provincia autonoma di Trento, FBK,
Consorzio dei Comuni Trentini, MUSE, Università di Trento

**Descrizione**

Promuovere e realizzare iniziative che informino ed accompagnino la
cittadinanza alla scoperta e nell’uso dei servizi digitali a
disposizione e coinvolgano i cittadini nello sviluppo e nella
valutazione dei servizi digitali in progettazione/sviluppo ed in
erogazione.

Promuovere e realizzare iniziative che permettano di sviluppare le
competenze digitali e la consapevolezza e comprensione del digitale da
parte dei cittadini in senso più lato ed in un perimetro più esteso
rispetto ai servizi erogati. In particolare dovranno essere realizzate
iniziative orientate ai minori e alle categorie a rischio di esclusione
sia per cause di natura economica che di digital divide in senso più
esteso.

**Risultati**

Cittadinanza con indice DESI in linea con la media europea.

Piena accessibilità ai servizi digitali anche per i cittadini colpiti da
digital divide.
