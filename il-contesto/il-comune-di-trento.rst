Il Comune di Trento
===================

In questo scenario ed in questo perimetro il Comune di Trento definisce
la propria Agenda digitale, partendo da un contesto di forte
*commitment* politico, di significativa automazione interna - frutto
dell’intelligente sviluppo portato avanti nell’ultimo decennio - e
consapevole del momento di forte e continuo cambiamento, non solo in
ambito ICT, che la pubblica amministrazione sta vivendo.

I cambiamenti in corso non avvengono solamente per ragioni di minori
risorse economiche, che pure ci sono, ma anche per una maggiore
complessità della normativa, dei sistemi e delle architetture. Oggi sono
necessarie molteplici ed approfondite specializzazioni impossibili da
garantire all’interno di un singolo Ente; allo stesso modo è
evidentemente antieconomico lo sviluppo *in-house* di integrazioni con
le piattaforme trasversali introdotte dal CAD [1]_.

Il nuovo scenario obbliga quindi ad una maggior **interdipendenza**
applicativa ed informativa, ad una maggior **condivisione** di risorse e
servizi e ad una maggior **apertura** verso la **collaborazione**, con
*stakholder* e fornitori sia pubblici che privati, in ottica di *open
innovation* e di ibridizzazione operativa. La consapevolezza che i
confini fra ciò che è interno e ciò che è esterno si siano assottigliati
fino quasi a scomparire induce ad adottare un approccio diverso e nuovo
che permetta una convivenza ed una interoperabilità sicura e che si
contrappone alla tradizionale impostazione difensiva di posizione.

.. [1]
   ANPR, SPID, PagoPA
